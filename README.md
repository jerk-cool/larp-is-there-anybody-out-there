# LARP: Is There Anybody Out There

## Terminologie

V larpu vystupují 2 - 3 lidé, kteří o hře vědí vše a řídí ji:

 * __Moderátor__ - larp vede, je s ostatními účastníky fyzicky přítomen během hraní. Zasahuje do hry minimálně, hraje zejména na začátku
 * __Hacker__ - sedí u počítače v jiné místnosti nebo doma a zajišťuje technické zázemí pro larp. Není fyzicky přítomen v místě, kde se larp hraje. Fakticky ovládá a vede hru společně s Hercem.
 * __Herec__ (nepovinné) - je s Hackerem a interaguje s účasníky vzdáleně. Není nezbytně nutný, pokud je Hacker dostatečně herecky zdatný a pokud stihne zastat dobře a rychle roli hackera (technické zázemí).

Účastníci o existenci Hackera a Herce dopředu nevědí a během hry jim tato skutečnost explicitně sdělena není. V dalším textu budeme Hackera a Herce považovat za dvě osoby.

## O co jde

Moderátor společně s účastníky mají u sebe notebook, ze kterého k nim začne komunikovat neznámá osoba, která tvrdí, že je bývalý vědec, který zemřel, ale před svou smrtí stihl nahrát svoje vědomí do elektronické podoby (počítače, na internet...). Tuto osobu hraje (vzdáleně) Hacker/Herec. Osoba komunikuje s účasníky, žádá od nich pomoc a oni řeší různá etická dilemata. Pozn.: Skutečný obsah komunikace je možné změnit, níže je jedna z možných variant příběhu, ale lze volit i jiné etické problémy.

### Detailněji

 * Moderátor pozve účastníky pod záminkou hraní jiného larpu. Ten se ve skutečnosti vůbec hrát nebude, účastníci to ale neví.
 * Moderátor si na larp přinese notebook, připravený od Hackera a připojí se na WiFi. K notebooku připojí projektor se slovy, že chce část svého larpu něco promítat na zeď.
 * Hacker zajistí, že dostává z notebooku obraz i zvuk - tak má přehled, co se děje v místnosti.
 * (Moderátor ve věci hackování nedělá nic, vše je na Hackerovi)
 * Moderátor začne promítat prezentaci fiktivního larpu, když náhle vše shasne do černa, v levém horním rohu začne blikat zelený kurzor - o to se postará vzdáleně Hacker.
 * V tuto chvíli je ovládání počítače zablokované (nelze ovládat klávesnici ani myš, při vhodně zvoleném modelu notebooku nepůjde ani vypnout počítač) - o to vše se postará vzdáleně Hacker.
 * Po krátké chvíli se kurzor rozhýbe a začnou se psát písmena - objeví se konzolový nápis "Is there anybody out there?"
 * Hacker odblokuje klávesnici, aby účastníci mohli psát.
 * Moderátor rozdmýchá atmosféru, je samozřejmě stejně překvapený jako všichni ostatní, pokouší se ovládat počítač pomocí různých kláves a myší (třeba mu i účastníci něco poradí), aby ukázal, že to není pod jeho kontrolou. Může se rozjet diskuze co teď. Jejím závěrem by mělo být, že se na konzoli účastníci odpoví.
 * Pokud účastníkům trvá dlouho než zareagují, Hacker může svoji výzvu zopakovat, použít jiné formulace atd...
 * Pokud účastníci zavřou notebook zaklopením víka, Hacker aktivuje zvuk - Herec mluví do mikrofonu, účastníci slyší, že z jejich počítače "někdo mluví". Ideální by ale bylo, aby k tomu došlo až později pro většímu gradačnímu efektu.
 * Zároveň až to bude během hry možné, Hacker odpojí projektor a vyzve ostatní, aby byli před notebookem, aby na ně lépe viděl.
 * Jakmile se naváže komunikace, Herec fakticky vede příběh, buď sám nebo na základě dotazů od účastníků sděluje ztěžejní zápletku:
   * Je to vědec, který dne X.Y. roku XYZ objevil způsob, jak zkopírovat svoje vědomí do elektronické podoby - na svůj server. Pro účely lepší atmosféry může jít o někoho známého, např. Stephena Hawkinga. Herec mluví ze začátku v angličtině. Pokud publikum anglicky neumí, nebo je to jejich slabá stránky, může Herec přepnout do češtiny (lámavé?) a vymluvit se na to, že používá veřejně dostupný překladač (např. google translator).
   * Po nějaké době využil toho, že server je připojený k internetu a dostal se "ven" na internet.
   * Tam se dozvěděl, že je už nějakou dobu po smrti - podle data úmrtí v novinách zemřel ve stejný den, kdy kopíroval svoje vědomí - předpokládá tedy, že ho experiment fyzicky zabil.
   * Jelikož je jeho vědomí ve strojové podobě, dokáže zpracovávat informace rychleji než člověk a jelikož jde o lidskou inteligenci, dokáže se učit a porozumět všemu mnohem efektivněji.
   * Díky tomu obsáhl všechny znalosti, které jsou veřejně dostupné, porozuměl jim - ví, vše, co dnes vědět lze.
   * Díky tomu přijít na efektivní řešení všech základních globálních problémů lidstva.
   * K tomu, aby tato řešení aplikoval se však potřebuje vrátit "zpátky" - potřebuje tělo.
   * Výzva je taková: jeden z účastníků musí poskytnout svoje tělo, do kterého Steven Hawking nahraje svoje vědomí. Účastníci jsou informováni o tom, že v případě souhlasu v jejich herní roli zemřou - v jejich těle bude vědecovo vědomí; jejich vědomí nelze zachránit, protože v místě, kde jsou není dostatečně vyvinutá technologie pro převední jejich vědomí. Je to tedy oběť.
   * Hra končí v momentě, kdy se účastníci rozhodnou, zda vědci pomůžou nebo ne, případně, kdo se nabídne.
   * __Tato část je potřeba vylepšit a rozšířit, aby byla zajímavější, dramatičtější a bohatší a aby nastiňovala silnější dilema, případně delší diskuze__

Během hry lze pro zvyšení zážitku dopomáhat různými technickými triky (aby se vše jevilo realnější), viz dále.

### Technické triky během hry

Během hry Hacker může (vystupuje jako ten vědec):

 * blokovat ovládání počítače (při dobré volbě modelu nepůjde počítač ani vypnout) - aby účastníci mohli psát, jen když se to po nich chce a nerozbíjeli hru
 * používat webkameru a mikrofon počítače - aby měl Hacker přehled o dění
 * používat zvuk počítače - aby mohl komunikovat s hráči voice to voice
 * použít např. sestříhané video úryvky Hawkinga a zobrazit je jako video, když zrovna Herec mluví - pro dojem, že "tam někdo je" a dochází k nějakému přenosu videa.
 * posílat sms účastníkům na mobil z počítače, pokud by to snad příběh vyžadoval
 * otevírat před účastníky libovolné aplikace, používat internetový prohlížeč, dělat vše, co lze na notebooku dělat fyzicky
 * v případě nedostatečné motivace účastníků může Hacker nabídnout finanční odměnu za oběť, Moderátor nabídne svůj účet, protože "je to bezpečnější, kdyby šlo o podraz". Hacker řekne, že peníze poslal a jako důkaz se v internetovém prohlížeči přihlásí do internet bankingu Moderátora - jakože se mu tam hacknul - a ukáže, že částka dorazila. Ve skutečnosti jde o fakovou webovou stránku, která vypadá na chlup stejně jako prostřední konkrétního internet bankingu
 * mělo by být možné zkreslit Hercův hlas, aby zněl víc strojově.
 * __zde bude vhodné doplnit další věci, co by bylo hezké udělat, aby vše vypadalo reálněji__

## Technikálie

Pro technické zázemí je potřeba připravit toto

 * Moderátor musí mít notebook s Linuxem (nejlépe s DEB distribucí - Debian, Ubuntu, Linux Mint, Elementary OS,..., ale šlo by to i s jinými)
 * Na notebooku musí být nainstalované `xdotools` a případně `vnc viewer` - ten je nepovinný, ale značně urychlí reakci Hackera na situace
 * Na notebooku musí být aktivní ssh server, který poslouchá na portu smluveném s Hackerem a akceptuje jeho veřejný klíč
 * všechny potřebné aplikace pro emulaci intro konzole, videa a fakového internet bankingu jsou pro jednoduchost dopředu uloženy na notebooku
 * Hacker má u sebe připravené všechny nástroje a drobné scripty pro usnadnění práce
 * Pokud je hacker připojen ke stejnému routeru, ale je v jiné místnosti, tak to takto stačí, pokud je úplně jinde, pak:
    * Na routeru, k jehož wifi je notebook připojen je povoleno směřování portů (hacker se může připojit k notebooku zvenku)
    * Úplně nejlepší by bylo vytvořit statickou IP adresu, ale dá se to i bez toho
 * dostatečně rychlé připojení k internetu
 * moderátor by měl být schopen sdělovat mimo herní informace hackerovi a naopak - bez ovlivnění účastníků (např sms)
